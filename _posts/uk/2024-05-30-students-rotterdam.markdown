---
layout: post
title:  'Відбулася дебютна здибанка для українських студентів у Роттердамі. “Як молодь творить історію”'
date:   2024-05-30 00:00:00 +0100
lang: uk
author: Марія Рашевська
---

30 травня [Станція Коновальця](https://www.konovalets-station.com/) вирішила об’єднати українську молодь для обговорення впливу студентів на соціально-політичне життя України. Пригадали історію, окреслили можливості сьогодення. Цей меседж розпалив чимало активних дискусій: дарма, що скоро екзамени та метушня перед здачами проєктів. 

![img](/assets/images/2024-06-10/P1080377.JPG)

Під стакани соку та узвару, що був дбайливо створений з українських фруктів нашою командою, розпочалася інформаційна частина. Організатори нагадали історичний контекст, де українська молодь ставала на заваді ухилу влади від проєвропейського демократичного курсу. Чи то голодування, чи то стояння годинами на площі, чи навіть ймовірність втрати життя ніколи не були на заваді довгій, виснажливій боротьбі. «Ця тема важлива не лише як вшанування героїв, але й для планування стратегії майбутніх дій. Ми живемо у важкий час. Хто, як не ми, і хто, як не зараз?» - стверджує спікерка. 

Після цього була перерва. Щирі знайомства та спогади довоєнної України огорнули авдиторію, де панувало єднання думок та емоцій. «Я навчаюся у філармонії, скрипаль.» «Оце так, скрипаль? Маєш гарний смак! Я вже не навчаюся, шукаю роботу.» «Так, важко пристосуватися: спочатку ти в Україні посилено зубариш теорію, а потім у Нідерландах тебе запрошують до безлічі групових завдань. Я ж інтроверт!» Здавалося, що межі спеціальностей, поглядів на життя та Всесвіт просто не існують. Перерва завершується, настав час познайомитися з іншим розділом івенту. 

На здибанці були співзасновники студентських об’єднань [«АВВА»](https://www.instagram.com/abba.association.leiden/) та [«Спілка»](https://www.instagram.com/spilka.eur/). Після короткої самопрезентації, вони запросили охочих до співпраці. 

![img](/assets/images/2024-06-10/P1080383.JPG)

Далі – практична частина. «Створіть групи та подумайте над можливими студентськими проєктами. У вас 15 хвилин, переможці отримають подарунки!» «Імерсивний театр, конкурс на найкращий анекдот, обмін унікальними рецептами настоянок,» - лунає пропозиція створити проєкт по зануренню у культуру східної України від команди «Луганський бабак». Врешті, подарунки отримали учасники групи, які запропонували ідею по протидії дезінформації та розвитку критичного мислення. 

![img](/assets/images/2024-06-10/P1080657.JPG)

![img](/assets/images/2024-06-10/P1080563.JPG)

![img](/assets/images/2024-06-10/P1080603.JPG)

![img](/assets/images/2024-06-10/P1080542.JPG)

![img](/assets/images/2024-06-10/P1080619.JPG)

![img](/assets/images/2024-06-10/P1080460.JPG)

![img](/assets/images/2024-06-10/P1080665.JPG)

![img](/assets/images/2024-06-10/P1080521.JPG)

![img](/assets/images/2024-06-10/P1080436.JPG)


У кінці здибанки на учасників, розпалених дискусією, чекав похід на афтепаті. По запальним реплікам та ідейним монологам можна зробити висновок, що меседж почутий: молодь є рушійною силою прогресу. [Станція Коновальця](konovalets-station.com) завжди є безпечним простором для подібних дискусій та лідерів, що готові долучитись та реалізовувати ідеї. Наша команда вдячна учасникам вечору та колегам.

Здибаємось!

---
<div style="text-align: right">
Фото: <a href="https://www.instagram.com/mushlya_/">@mushlya_</a>

Текст: <a href="https://www.linkedin.com/in/mariia-rashevska-117619252/">Марія Рашевська</a>
</div>